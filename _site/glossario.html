<ul>
  <li>
    <p><strong>Product Owner</strong> <i class="fa fa-long-arrow-right"></i> è il termine tecnico del Direttore ai lavori; mantiene il lavoro focalizzato su visione e valore (e gestisce il <em>Backlog</em>).</p>
  </li>
  <li>
    <p><strong>Scrum Master</strong> <i class="fa fa-long-arrow-right"></i> è il termine tecnico del Capocantiere; aiuta il team (i Capi Squadra) a capire come fare meglio il lavoro e a risolvere gli impedimenti.</p>
  </li>
  <li>
    <p><strong>Attività</strong> <i class="fa fa-long-arrow-right"></i> è quello che viene fatto per gestire il Cantiere e tenerlo ordinato ed efficiente.</p>
  </li>
  <li>
    <p><strong>Backlog</strong> <i class="fa fa-long-arrow-right"></i> viene definito dal Direttore ai Lavori (<em>Product Owner</em>); è l’elenco delle Storie Utente che vengono concordate e svolte dai Capi Squadra per completare delle parti del Progetto.</p>
  </li>
  <li>
    <p><strong>Storia Utente</strong> <i class="fa fa-long-arrow-right"></i>  (<em>user stories</em>) una Storia Utente è una parte del progetto con la definizione di <em>come</em> e <em>in quanto tempo</em>. Una Storia Utente deve rispondere ai requisiti INVEST (acronimo di):</p>

    <ul>
      <li>Indipendente, non deve dipendere da altre Storie Utente</li>
      <li>Negoziabile, se la Storia Utente è già stata svolta deve potersi trasformare</li>
      <li>Valorizzante, deve produrre valore per qualcuno</li>
      <li>Estimabile, si deve poterla misurare sia in termini di tempo e di valore</li>
      <li>Snella, le tre azioni: per chi, per cosa, perché (azione, segmento, risultato)</li>
      <li>Testabile, la Storia Utente deve essere verificata attraverso un test</li>
    </ul>
  </li>
  <li>
    <p><strong>Compiti</strong> <i class="fa fa-long-arrow-right"></i> un compito è l’elemento di una Storia Utente; esso è descritto in forma semplice e diretta in base ai requisiti del progetto e del <em>Backlog</em>. Un compito è composto da:</p>

    <ol>
      <li>chi lo svolge (soggetto);</li>
      <li>
        <p>obiettivo:</p>

        <ul>
          <li>come (verbo)</li>
          <li>cosa (complemento oggetto)</li>
        </ul>
      </li>
      <li>in quanto tempo;</li>
      <li>il valore (definito attraverso il <em>Planning Poker</em>);</li>
    </ol>
  </li>
  <li>
    <p><strong>Planning poker</strong> <i class="fa fa-long-arrow-right"></i> i Capicantiere e Capi Squadra assegnano un punteggio (<em>1</em>, <em>3</em>, <em>5</em>, <em>8</em>, <em>13</em>) ad ogni Storia Utente e lo propongono al Direttore ai Lavori.</p>
  </li>
  <li>
    <p><strong>MVP</strong> <i class="fa fa-long-arrow-right"></i> il <a href="https://it.wikipedia.org/wiki/Minimum_Viable_Product">Minimum Viable Product</a> è il Prodotto Minimo Funzionante, ovvero l’obiettivo di ogni Storia Utente. Il risultato di una Storia Utente deve essere un prodotto le cui funzioni sono ridotte a quelle essenziali che, di fatto, definiscono il prodotto stesso. Declinare le Storie Utente in funzione dell’MVP evita di sviluppare progetti troppo onerosi in termini sia di tempo che di risorse.</p>
  </li>
  <li>
    <p><strong>Ciclo PDCA</strong> <i class="fa fa-long-arrow-right"></i> PDCA è l’acronimo inglese di <em>Plan</em>, <em>Do</em>, <em>Check</em>, <em>Act</em> ovvero le quattro fasi da ripetere ciclicamente:</p>

    <ol>
      <li>Pianificare</li>
      <li>Fare</li>
      <li>Controllare</li>
      <li>Applicare</li>
    </ol>
  </li>
  <li>
    <p><strong>Sprint</strong> <i class="fa fa-long-arrow-right"></i> Gli Sprint sono detti anche “time boxes” perché hanno una durata fissa: uno Sprint è un ciclo di PDCA all’interno di un progetto</p>
  </li>
  <li>
    <p><strong>Sprint Retrospective</strong> <i class="fa fa-long-arrow-right"></i> l’autovalutazione dello sprint da parte dei Capi Squadra aiutati dal Capocantiere; questo momento corrisponde alla fase “Controllare” del Ciclo PDCA; la Sprint Retrospective è formata da 5 domande e le risposte vengono usate nella fase “Applicare”:</p>
    <ul>
      <li>da 1 a 5, le tue Storie Utente ti hanno soddisfatto?</li>
      <li>da 1 a 5, le tue relazioni nel gruppo ti sono state utili?</li>
      <li>da 1 a 5, con che velocità il gruppo ha individuato gli errori?</li>
      <li>da 1 a 5, ci sono stati impedimenti nelle Storie Utente (problemi non risolti, difficoltà ad individuarli)?</li>
      <li>da 1 a 5, il tempo scelto per le Storie Utente era corretto?</li>
    </ul>
  </li>
</ul>
